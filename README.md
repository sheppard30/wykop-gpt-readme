
# Spis treści
1. [Wstęp](#wstep)
2. [Wsparcie](#wsparcie)
3. [Dlaczego warto?](#dlaczego-warto?)
4. [FAQ](#faq)
5. [Porady od autora](#porady-od-autora)
6. [Uwagi techniczne](#uwagi-techniczne)
7. [Plany rozwoju](#plany-rozwoju)


## Wstęp
Wykop-gpt został stworzony aby służyć użytkownikom Wykopu i pozwolić im na korzystanie z narzędzia ChatGPT bez konieczności rejestracji na OpenAI i opłacania miesięcznej subskrypcji OpenAI Plus (za wersję gpt-4), która w momencie pisania tego tekstu wynosi aż **20 USD**. Każdy użytkownik ma do dyspozycji **1500** darmowych tokenów do wykorzystania w ramach zapytań do ChatGPT w wersji 3.5.


## Wsparcie projektu

**Aby uzyskać kolejne tokeny**, wspomóż projekt, [kliknij i postaw mi wirtualną kawę w serwisie BuyCoffee](https://buycoffee.to/sheppard30) . W ramach wdzięczności, jeśli sobie zażyczysz, otrzymasz dodatkowe tokeny, dostęp do najnowszych feature'ów oraz **ChataGPT w wersji 4 Turbo (ulepszona wersja GPT4, niedostępna w subskrypcji OpenAI Plus dla "zwykłych" "komercyjnych" użytkowników)**.  ( ͡° ͜ʖ ͡°) Pamiętaj, jeżeli chcesz otrzymać tokeny, **w formularzu na stronie BuyCoffee zaznacz opcję *Chcę pozostawić wiadomość dla Twórcy* i w polu, które się pojawi wpisz swój nick z Wykopu**, tak abym wiedział komu odblokować dostęp do najnowszych funkcjonalności i doładować konto.

**Pamiętaj!** Twoje wsparcie nie jest płatnością za usługę a dobrowolną darowizną. Nie ma żadnego oficjalnego przelicznika co do ilości tokenów / PLN natomiast chcę abyś pamiętał(a), że celem projektu **nie** jest zarabianie na nim a to aby, dzięki pieniądzom z darowizn móc **sfinansować działanie bota** oraz dać Wam możliwość wygodnego **korzystania z GPT-4 Turbo zintegrowanego z Wykopem** na korzystnych dla Was warunkach.


## Dlaczego warto?

1. Model, do którego otrzymasz dostęp (o ile zechcesz) po wpłaceniu darowizny - **GPT 4 Turbo** jest znacznie lepszy od "darmowej" wersji 3.5:
- jego baza danych informacji jest niemal współczesna i stale aktualizowana w kolejnych releasach
- znacznie lepiej rozumie czego od niego oczekujasz, nie zmyśla i potrafi przeszukać Internet w poszukiwaniu informacji o które pytasz
- jest szybszy i stabilniejszy
2. Otrzymasz ekwiwalent Twojego datku w tokenach do wykorzystania.
3. Dodatkowo w przyszłości bot:
- będzie rozumiał kontekst całego wątku, generować obrazy, które opiszesz oraz interpretować te które prześlesz na Wykopie
- otrzymasz dostęp do własnego panelu użytkownika, w którym będziesz mógł sterować podstawowymi parametrami swojego bota, tak aby jak najlepiej zarządzać tokenami
4. Przyczynisz się do rozwoju ciekawego projektu, który w przyszłości może stać się naprawdę użyteczny :)

## FAQ
**1.  Jak użyć WykopGPT?**

Wystarczy zawołać konto bota, np: "@wykop-gpt kto jest najpotężniejszym programistą i dlaczego Sheppard?". Możesz również wcześniej zacytować komentarz innego użytkownika aby nadać kontekst.

**2.  Ile wynosi limit tokenów w darmowej "próbce"?**

Limit wstępnie ustawiłem na 1500 tokenów. Możliwe, że zostanie skorygowany po pierwszych testach. Ilość ta wynika z faktu, że jako autor tego narzędzia ponoszę szereg kosztów wynikających z udostępnienia tej funkcjonalności, m.in. koszty zapytań do OpenAI (tokeny które dostajecie nie są darmowe dla mnie) czy serwera, nie wspominając już o poświęconym prywatnym czasie na jej tworzeniu. Moim pomysłem jest finansowanie działania narzędzia jedynie z dobrowolnych wpłat użytkowników Wykopu i innych darczyńców, dlatego przyszłość bota i dalszy jego rozwój są uzależnione od tego czy/ile do tego projektu będę musiał dokładać z własnej kieszeni :)  

**3.  Ile wynosi doładowanie tokenów po wpłacie darowizny?**

To zależy od kwoty ale wstępnie, biorąc pod uwagę koszty, można bezpiecznie założyć że będzie to około 20-30gr za 1000 tokenów. Wielce prawdopodobne, że kwota ta będzie ruchoma, natomiast chciałbym aby stali darczyńcy mieli korzystniejsze warunki.

**4.  Ile to jest 1500 tokenów? Dużo, Mao?**

Możesz wejść na stronę https://platform.openai.com/tokenizer i sprawdzić sam wpisując jakieś zdanie w polu tekstowym. Pamiętaj, że ilość tokenów pobranych z Twojego konta to tokeny składające się na sumę pytania oraz odpowiedzi bota. 

**5.  Ile będę czekał(a) na doładowanie?**

Na początku nie będzie to proces zautomatyzowany, więc będę robił to w swoim wolnym czasie, możliwie szybko. W zależności od tego oraz zainteresowania, może to być do max kilku dni od czasu pojawienia się darowizny w systemie BuyCoffee. Po doładowaniu konta dostaniesz PW na Wykopie z informacją o ilości przyznanych dodatkowych tokenów. 

**6. Co jeżeli z jakiegoś powodu bot nie odpowie na moje pytanie? Czy tokeny znikną?**

Tokeny są odejmowane dopiero po wysłaniu odpowiedzi na Wykop. Jeżeli nie otrzymałeś odpowiedzi, nie zostały pobrane dla Twojego konta.

 **7. Dostałem informację, że moje pytanie zawiera potencjalnie niedozwolone treści. Co to oznacza?**
 
 Twoje pytanie zostało zakwalifikowane przez AI jako potencjalnie naruszające regulamin Wykopu oraz OpenAI i nie zostało przesłane do ChataGPT. W takim przypadku Twoje tokeny zostaną pobrane a powtarzanie się takich sytuacji, może skończyć się zablokowaniem dostępu do usługi dla Twojego konta. 

 **8. Wysłałem raptem kilka pytań i już nie mam darmowych tokenów?**
 
Liczba darmowych tokenów jest bardzo ograniczona ponieważ za "darmowe" tokeny na Wykopie autor musi mimo wszystko płacić OpenAI. Pamiętaj, że na całkowity "koszt" Twojego pytania składa się suma tokenów z pytania oraz odpowiedzi bota dlatego warto go poinstruować aby odpowiedział w możliwie zwięzły sposób.

 **9. Czy bot ogarnia pastę o serwerowni?**

 Nie, tej pasty o której myślicie nie ogarnia, więc szkoda marnować tokeny na zadawanie tego typu pytań. :)

**10. Jaka jest różnica między modelami?**

Darmowa wersja GPT-3.5 to "najprostszy" model, znacznie słabszy niż jego ulepszone wersje GPT-4 oraz najlepszy - GPT-4 Turbo. Zwykły GPT-4 jest dostępny w płatnej subskrypcji OpenAI Plus za 20$ miesięcznie natomiast GPT-4 Turbo (który udostępniam wspierającym) jest dostępny tylko jako usługa API.

## Porady od autora

1. Bądź konkretny, tak aby bot poprawnie zrozumiał o co pytasz i udzielił najbardziej satysfakcjonującej Cię odpowiedzi.
2. Poproś bota żeby udzielał zwięzłych odpowiedzi aby zmniejszyć zużycie tokenów.
3. Nie przeklinaj, nie prowokuj, nie wpisuj treści, które mogą być zawaklifikowane jako niedozwolone. Bot odrzuci tego typu pytania natomiast nadal zapłacisz za tokeny, które wysłałeś.
4. Nie używaj tagów, zdjęć, linków i innych tego typu treści w pytaniach, których bot nie rozumie albo może źle zinterpretować.
5. Nie pytaj o głupoty jak pasta o serwerowni czy opinie o Tigerze Bonzo - odpowiedź bota raczej Cię nie zadowoli.

## Uwagi techniczne

### Limity API

Każde z API, z których korzysta bot posiada swoje limity przyjmowanych requestów w jednostce czasu, np. wykopie zależy to od [rodzaju konta](https://wykop.pl/faq/konto#limity-na-koncie). Z tego powodu może się zdarzyć, że poprawne zapytanie nie zostanie przetworzone. W miarę możliwości, bot będzie zwracał informacje o problemie bądź próbował ponowić operację, jednak w przypadku odbicia się od wyżej wspomnianego limitu komentarzy na Wykopie, może się zdarzyć, że bot nie odpowie na pytanie użytkownika. Tokeny w takim wypadku nie zostaną pobrane z konta a odpowiedź pojawi się z opóźnieniem lub w ogóle.


Aktualizacja: 07.02.2024, 17:00






