
# Spis treści
1. [Wstęp](#wstep)
2. [Jak pozyskać tokeny?](#jak-pozyskać-tokeny?)
3. [FAQ](#faq)
4. [Uwagi techniczne](#uwagi-techniczne)
5. [Plany rozwoju](#plany-rozwoju)


## Wstęp
Wykop-gpt został stworzony aby służyć użytkownikom Wykopu i pozwolić im na korzystanie z narzędzia ChatGPT bez konieczności rejestracji na OpenAI i opłacania miesięcznej subskrypcji (za wersję gpt-4), która w momencie pisania tego tekstu wynosi aż **20 USD**. Każdy użytkownik ma do dyspozycji **1000** tokenów do wykorzystania w ramach zapytań do ChatGPT w wersji 3.5. 

## Jak pozyskać tokeny? 
Na samym początku chciałbym zaznaczyć, że jako autor tego narzędzia ponoszę szereg kosztów wynikających z udostępnienia tej funkcjonalności, m.in. koszty zapytań do OpenAI czy hostingu, nie wspominając już o poświęconym prywatnym czasie na jej tworzeniu. Moim pomysłem jest finansowanie działania narzędzia jedynie z wpłat użytkowników Wykopu i innych darczyńców, dlatego przyszłość bota i dalszy jego rozwój są uzależnione od tego czy/ile do tego projektu będę musiał dokładać z własnej kieszeni :)  

**Aby uzyskać kolejne tokeny**, wspomóż projekt i [postaw mi wirtualną kawę w serwisie BuyCoffee](https://buycoffee.to/sheppard30). W ramach mojej wdzięczności otrzymasz tokeny, dostęp do najnowszych feature'ów oraz **ChataGPT w wersji 4 Turbo**.  ( ͡° ͜ʖ ͡°) Pamiętaj, jeżeli chcesz otrzymać tokeny, **w formularzu na stronie BuyCoffee zaznacz opcję *Chcę pozostawić wiadomość dla Twórcy* i w polu, które się pojawi wpisz swój nick z Wykopu**, tak abym wiedział komu odblokować dostęp do najnowszych funkcjonalności i doładować konto.

**Pamiętaj!** Twoje wsparcie nie jest płatnością za usługę a dobrowolną darowizną. Nie ma żadnego oficjalnego przelicznika co do ilości tokenów / PLN natomiast chcę abyś pamiętał(a), że celem projektu **nie** jest zarabianie na nim a aby, dzięki pieniądzom z darowizn móc **sfinansować działanie bota** oraz dać Wam możliwość **korzystania z GPT-4 zintegrowanego z Wykopem** na korzystnych dla Was warunkach.

## FAQ
**1.  Ile wynosi limit tokenów w darmowej "próbce"?**

Limit wstępnie ustawiłem na 1000 tokenów. Możliwe, że zostanie skorygowany po pierwszych testach.

**2.  Ile wynosi limit tokenów po wpłacie darowizny?**

To zależy od kwoty ale wstępnie, biorąc pod uwagę koszty, można bezpiecznie założyć że będzie to około 20-30gr za 1000 tokenów. Kwota ta nie będzie stała i możliwe, że stali darczyńcy będą mieli korzystniejsze warunki.

**3.  Ile to jest 1000 tokenów? Dużo, Mao?**

Możesz wejść na stronę https://platform.openai.com/tokenizer i sprawdzić sam wpisując jakieś zdanie w polu tekstowym. Pamiętaj, że ilość tokenów pobranych z Twojego konta to tokeny składające się na sumę tokenów pytania oraz odpowiedzi bota. 

**4.  Ile będę czekał(a) na doładowanie?**

Na początku nie będzie to proces zautomatyzowany, więc będę robił to w swoim wolnym czasie, możliwie szybko. W zależności od tego oraz zainteresowania, może to być do max kilku dni od czasu pojawienia się darowizny w systemie BuyCoffee. Po doładowaniu konta dostaniesz PW na Wykopie z informacją o ilości przyznanych dodatkowych tokenów. 

**5. Co jeżeli z jakiegoś powodu bot nie odpowie na moje pytanie? Czy tokeny znikną?**

Tokeny są odejmowane dopiero po wysłaniu odpowiedzi na Wykop. Jeżeli nie otrzymałeś odpowiedzi, nie zostały pobrane dla Twojego konta.

 **6. Dostałem informację, że moje pytanie zawiera potencjalnie niedozwolone treści. Co to oznacza?**
 
 Twoje pytanie zostało zakwalifikowane przez AI jako potencjalnie naruszające regulamin Wykopu oraz OpenAI i nie zostało przesłane do ChataGPT. W takim przypadku Twoje tokeny nie zostaną pobrane ale powtarzania się tej sytuacji, może skończyć się na zablokowaniu dostępu usługi dla Twojego konta. 

 **7. Wysłałem raptem kilka pytań i już nie mam darmowych tokenów?**
 
Liczba darmowych tokenów jest ograniczona ponieważ za "darmowe" tokeny na Wykopie autor musi mimo wszystko płacić OpenAI. Pamiętaj, że na całkowity "koszt" Twojego pytania składa się suma tokenów z pytania oraz odpowiedzi bota dlatego warto go poinstruować aby odpowiedział w możliwie zwięzły sposób.







